### Hacking Wars CTF - Cyber Intelligence 100 - Watch

Bu yazıda yarışma içerisindeki Cyber Intelligence kategorisindeki Watch sorusunun çözümüne değineceğiz.

Bize verilen dosya içerisinden bir JPEG image dosyası ve birde mp3 dosyası verilmiştir. İlk olarak resme baktım ve birşeye ulaşamadım. Daha sonra mp3 dosyasını açtım ve dinlemeye başladım. Mp3 dosyası içerisinde bir şarkı vardı. 

Bu şarkıyı bulmak için Shazam uygulamasından yardım aldım. Shazam uygulamasında dinlettikten sonra tespit edilen müzik The Beatles grubunun seslendirdiği The Night Before adlı parça idi. Bu parça ismini googleda aratmaya koyuldum. Fakat bir sonuç elde edemedim. Sorunun isminin Watch olması ilk başlarda beni biraz yanılttı. Saatleri ve müzik ismini birleştirerek googleda aratmaya başladığımda bir film ile karşılaştım ve cevabın bu filmde olabileceğini düşündüm. Fakat aradığım bu değildi ve bulguları sağlamıyordu.

İlk bulduğum filmde The Night Before (2015) yapımı bir filmdi. Daha sonra resim dosyasına tekrar geri döndüm ve incelemeye başladım. Exiftool aracıylada bir bulguya ulaşamadım. Daha sonra resmi teknik olmadan incelemeye başladım. Seth thomas vb. Bulgularda beni bir yere götürmedi. Daha sonra resimdeki saatlerden 6’sında akrep yelkovan olduğunu 6’sında ise olmadığını farkettim. Bu bir bulgu idi. Daha sonra akrep ve yelkovan olan saatlerde 12 sayıdan bir tanesinin eksik olduğunu farkettim. Fakat bu bulguları müzik ile bağdaştırmam gerekiyordu. The Beatles grubunu watch olarak arattığımda ve wikipedia bilgilerine baktığımda Help! Adlı filmle karşılaştım.

-- Resim eklenecek

Daha sonra The Night Before adlı parçanın bu albümde(Help!) olduğunu farkettim. Google da birçok arama yaptıktan sonra  Raymond Weil Geneve markasının özel olarak ürettiği bir kol saatine rastladım.

-- Resim eklenecek

Bulgular gittikçe ilişkili hale gelmeye başlamıştı.Cyberlab grubu olarak katıldığımız için bazı fikirler ile yardımlaşmaya başladık.Arkadaşlarımdan yardım almaya çalıştım ve mantıklı bir sonuca ulaşmaya çalıştım.

-- Resim eklenecek

Bu saatin üzerinde albüm isimleri vardı. Fakat bir albümde bilemediğim şekil vardı. 4 adamın değişik pozisyonlarda verdiği bir poz. Bu poz daha önce bulduğum Help! Filminin müziklerinin bulunduğu albüm kapağındaki pozun aynısıydı. Bu filmin bilgilerini incelerken wikipedia’da bir bilgi ile karşılaştım. Akrep ve yelkovanların değişik açılarla meydana getirdiği şekiller semaphore alfabesine göre bazı harfleri temsil ediyorlardı.

https://en.wikipedia.org/wiki/Flag_semaphore

Buradaki her şekil bir harfi temsil ediyordu. Ve aklıma resimdeki akrep ve yelkovanların bu alfabeye uyarlanması geldi. Fakat bulduğum harfler bir anlam teşkil etmiyordu. Daha sonra eksik olan sayılarında bir ilgisi olacağını düşündüm. Ve bu bağlantıda eksik olan sayıların kelimedeki harflerin hangi basamakta ve kaçıncı sırada olması gerektiğini göstermekteydi.

* Eksik rakam: 2 : a
* Eksik rakam: 5 : h
* Eksik rakam: 6 : a
* Eksik rakam: 3 : n
* Eksik rakam: 1 : k
* Eksik rakam: 4 : s

- Sırası ile dizildiğinde flag çıkıyordu:
 * kansha :D
